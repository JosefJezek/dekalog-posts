---
title: Desatero výživových rad pro půlmaratón
slug: pulmaraton-vyziva
categories:
  - Rady a tipy
tags:
  - sport
  - výživa
date: 2017-08-06
lastmod: 2017-08-06
publishdate: 2017-08-06
author:
  name: svetbehu.cz
  url: http://www.svetbehu.cz/trenink-na-pulmaraton/20666-desatero-vyzivovych-rad-pro-pulmaraton/
image:
video:
draft: false
---

Na závod o délce 21,1 km je už potřeba se pořádně připravit a rozhodně nic nezanedbat.<!--more--> Důležitá je samozřejmě dlouhodobá tréninková příprava, ale pár dní před závodem už nic tréninkově nedoženeme. Jak se ale stravovat v den takového závodu?

## 1. Jídlo před závodem

Startuje-li závod v pravé poledne, je snídaně posledním větším předzávodním jídlem. Měla by být tedy složena převážně ze složených sacharidů, doplněná o ovoce, med, marmeládu, javorový sirup. Pokud preferujete slanou snídani, zvolte kvalitní pečivo například s kouskem sýru.

Rozhodně už neexperimentujte. Jezte osvědčené potraviny, se kterými máte dobré zkušenosti!

## 2. Hydratace

Dostatečný příjem tekutin je nutné si pohlídat už pár dní před závodem. V den závodu se vyhněte alkoholickým nápojům a nápojům s diuretickými účinky. Volte vodu, slabě mineralizované minerální vody, hypotonické iontové nápoje.

## 3. Vitaminy a minerály

Nejčastějším běžeckým problémem jsou křeče. K jejich eliminaci je důležitý dostatečný přísun hořčíku, sodíku, vápníku a vitaminu E.

## 4. Během závodu

Hlavně nezapomínejte na hydrataci! Občerstvovací stanice (většinou každých 5 km) nabízí vodu i iontového nápoje. Pokud vám dojdou síly a cítíte potřebu tuhé stravy, vybírejte jen to, co máte již otestované.

Buď mějte něco malého v kapse sebou, nebo si na občerstvení vyberte potraviny, které vám nezpůsobí žaludeční potíže.

## 5. Po závodě

Užívejte si cílovou euforii. Myslete však na to, aby jste se co nejdříve dostali ke svým věcem a převlékli se do suchého a teplého oblečení. Vyvarujte se prochladnutí a případné nemoci.

## 6. Doplnění tekutin

Nejdřív doplňte tekutiny. Hypotonický iontový nápoj napomáhá rychlému vstřebání přijaté vody a doplní i první sacharidy.

## 7. Doplnění energie

První jídlo by mělo být sacharidové. Přijem sacharidů do 2 hodin po výkonu slouží k obnovení zásob vyčerpaného glykogenu a urychluje tím regeneraci.

## 8. Výklus

I když jste zvládli uběhnout 21,1 km. Nezapomeňte na regenerační výklus. Stačí pomalinký běh, který urychluje vyplavení nahromaděných metabolitů a snižuje následnou svalovou únavu.

## 9. Druhá večeře

Druhé jídlo by mělo už obsahovat proteiny, aby došlo k regeneraci svalové tkáně a reparaci poškozených buněk.

## 10. Odpočinek

Po zaslouženém výkonu si dopřejte odpočinek. Napusťte si doma horkou vanu a dopřejte svému tělu relax!
